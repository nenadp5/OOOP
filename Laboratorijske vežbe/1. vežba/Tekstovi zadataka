1. Na programskom jeziku C++ kreirati klasu FudbalskiKlub koja sadrži:
• privatne atribute:
– naziv kluba (čuva se u dinamičkoj zoni memorije),
– niz rezultata tog kluba (rezultati su celobrojni podaci, za pobedu se upisuje 3,
nerešen rezultat 1 i za poraz 0 bodova, a niz čuvati u dinamičkoj zoni
memorije),
– maksimalni broj rezultata (tj. maksimalni mogući broj elemenata niza),
– trenutni broj rezultata u nizu;
• javne metode:
– konstruktor koji postavlja sve atribute klase,
– podrazumevani konstruktor,
– konstruktor za kopiranje,
– destruktor,
– inline metodu koja računa i vraća ukupuan broj bodova koje je klub osvojio,
– funkciju za prikaz svih podataka o klubu na standardni izlaz.
U funkciji main kreirati jedan objekat klase FudbalskiKlub (vrednosti atributa zadati
direktno u main funkciji bez unosa sa standardnog ulaza). Napraviti kopiju tog
fudbalskog kluba i prikazati podatke o kopiji na standardni izlaz. 

2. Na programskom jeziku C++ kreirati klasu Radnik koja sadrži:
• privatne atribute:
– ime radnika (čuva se u dinamičkoj zoni memorije),
– prezime radnika (čuva se u dinamičkoj zoni memorije),
– niz broja radnih sati radnika u nekom mesecu (niz se čuva u dinamičkoj zoni
memorije, element niza je ostvareni broj radnih sati radnika u toku jednog
dana)
– maksimalni broj radnih dana (tj. maksimalni mogući broj elemenata niza),
– trenutni broj radnih dana u nizu;
• javni statički atribut:
– iznos zarade po radnom satu (realni broj);
• javne metode:
– konstruktor koji postavlja sve atribute klase,
– podrazumevani konstruktor,
– konstruktor za kopiranje,
– destruktor,
– metodu za prikaz svih podataka o radniku na standardni izlaz,
– metodu koja računa i vraća ukupnu zaradu radnika.
U funkciji main kreirati jedan objekat klase Radnik (vrednosti atributa zadati direktno
u main funkciji bez unosa sa standardnog ulaza). Napraviti kopiju tog radnika i
prikazati podatke o kopiji na standardnom izlazu.

3. Na programskom jeziku C++ kreirati klasu Slika koja sadrži:
• privatne atribute:
– niz R komponenti boje koje mogu uzimati vrednosti iz opsega 0-255 (niz čuvati
u dinamičkoj zoni memorije),
– niz G komponenti boje koje mogu uzimati vrednosti iz opsega 0-255 (niz čuvati
u dinamičkoj zoni memorije)
– niz B komponenti boje koje mogu uzimati vrednosti iz opsega 0-255 (niz čuvati
u dinamičkoj zoni memorije),
– maksimalni broj boja (piksela) (tj. maksimalni mogući broj elemenata niza,
smatrati da sva tri niza imaju isti kapacitet),
– trenutni broj boja (piksela) (smatrati da sva tri niza imaju isti trenutni broj
elemenata);
• javne metode za:
– konstruktor koji postavlja sve atribute klase,
– podrazumevani konstruktor,
– konstruktor za kopiranje,
– destruktor,
– nalaženje srednje vrednosti za svaku od komponenti boja na slici (naći srednju
vrednost za svaku od nizova posebno),
– konvertovanje u nijansu sive (pri čemu se intenzitet odgovarajuće nijanse sive
boje računa po obrascu 0.3 * R_srednje + 0.59 * G_srednje + 0.11 * B_srednje)
– prikaz podataka o slici na standardnom izlazu (prikazati srednje vrednosti za
svaku od komponenti i vrednost za nijansu sive, ne prikazivati elemente
nizova).
U funkciji main kreirati jedan objekat klase Slika (vrednosti atributa zadati direktno u
main funkciji bez unosa sa standardnog ulaza). Napraviti kopiju te slike i prikazati
podatke o kopiji na standardnom izlazu. 
