1. Na programskom jeziku C++ kreirati klasu Tacka koja predstavlja tačku u 2D koordinatnom 
sistemu. Klasa sadrži privatne atribute X i Y koordinatu. U javnom delu klasa sadrži:
- konstruktor koji postavlja X i Y koordinatu tačke;
- podrazumevani konstruktor;
- konstruktor za kopiranje;
- destruktor;
- funkcije koje postavljaju X i Y koordinatu tačke;
- funkciju koja pomera tekuću tačku za zadati pomeraj;
- funkciju koja računa rastojanje između tekuće tačke i druge prosleđene tačke.
Napisati i 3 varijante main funkcije: 
- Funkciju u kojoj korisnik unosi 2 tačke (jedna se čuva u statičkoj, druga u dinamičkoj zoni 
memorije), tačke se pomeraju za neki konstantni pomeraj i prikazuje se rastojanje 
između njih. 
- Funkciju u kojoj korisnik unosi niz tačaka (niz se čuva u statičkoj zoni memorije), računa 
se i prikazuje dužina izlomljene linije od prve do poslednje tačke. 
- Funkciju u kojoj korisnik unosi niz tačaka (niz se čuva u dinamičkoj zoni memorije), 
računa se i prikazuje dužina izlomljene linije od prve do poslednje tačke. 

2. Na programskom jeziku C++ kreirati klasu Knjiga koja sadrži sledeće atribute:
- naslov (u dinamičkoj zoni memorije),
- ime autora (u dinamičkoj zoni memorije), 
- godinu izdanja,
- troslovni kod zemlje izdanja,
- redni broj izdanja. 
Napisati i sledeće javne metode članice klase Knjiga:
- konstruktor koji postavlja sve atribute klase;
- konstruktor za kopiranje;
- metodu koja vraća da li je knjiga pod zaštitom države (knjiga je pod zaštitom ako je 
štampana u Srbiji pre 1900. godine);
- metodu koja kreira i vraća naredno izdanje knjige;
- metodu za prikaz svih atributa klase Knjiga na standardnom izlazu;
- inline metodu koja vraća ime autora. 
U funkciji main omogućiti korisniku da sa standardnog ulaza unese podatke o jednoj knjizi,
prikazati te podatke, kreirati naredno izdanje te knjige i prikazati podatke o narednom
izdanju. 

3. Dopuniti prethodni primer klasom Biblioteka koja sadrži sledeće privatne atribute:
- niz od najviše 100 pokazivača na knjige,
- trenutni broj knjiga u biblioteci. 
Napisati i sledeće javne metode članice klase Biblioteka:
- podrazumevani konstruktor;
- metodu koja dodaje postojeću knjigu u biblioteku;
- metodu za prikaz svih atributa klase Biblioteka na standardnom izlazu;
- metodu koja uređuje knjige u biblioteci po imenu autora. 
U funkciji main omogućiti korisniku da sa standardnog ulaza unese podatke o više knjiga,
dodati te knjige u biblioteku, prikazati sadržaj biblioteke, urediti knjige pa opet prikazati sadržaj biblioteke. 
