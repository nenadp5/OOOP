1. Na programskom jeziku C++ kreirati jednu promenljivu, drugu promenljivu kao kopiju 
vrednosti prve promenljive i treću promenljivu kao referencu na prvu promenljivu. Pratiti 
kako se prva promenljiva menja sa promenom druge i treće. 

2. Na programskom jeziku C++ napisati funkciju koja računa i vraća zbir dva cela broja. Napisati 
i funkciju koja inkrementira prosleđeni ceo broj (implementirati 3 varijante ove funkcije sa 
prosleđivanjem broja na različite načine). U glavnom programu isprobati sve ove funkcije. 

3. Na programskom jeziku C++ napisati sledeće funkcije za rad sa celobrojnim nizovima:
funkciju koja računa zbir svih elemenata prosleđenog niza;
- funkciju koja prikazuje na standardnom izlazu sve elemente prosleđenog niza;
- funkciju koja nalazi i vraća najveći element prosleđenog niza;
- funkciju koja inkrementira svaki element niza.
U funkciji main sa standardnog ulaza uneti niz celobrojnih elemenata proizvoljne dužine. 
Zatim prikazati taj niz, zbir njegovih elemenata i najveći element niza. Inkrementirati sve 
elemente niza pa prikazati rezultujući niz. 

4. Na programskom jeziku C++ kreirati strukturu student koja sadrži sledeće atribute:
- ime,
- prezime, 
- broj indeksa,
- broj poena na pismenom ispitu,
- broj poena na usmenom ispitu,
- konačnu ocenu. 
Napisati i sledeće funkcije za rad sa strukturom student:
- funkciju za unos svih atributa strukture student sa standardnog ulaza;
- funkciju za prikaz svih atributa strukture student na standardnom izlazu;
- funkciju koja računa ocenu za prosleđenog studenta na osnovu poena sa pismenog i usmenog ispita;
- funkciju koja uređuje studente u prosleđenom nizu u opadajući redosled po ocenama. 
U funkciji main sa standardnog ulaza uneti niz elemenata strukture student proizvoljne 
dužine. Zatim za sve studente u nizu izračunati ocenu, sortirati niz i prikazati sve elemente 
niza na standardnom izlazu. 
