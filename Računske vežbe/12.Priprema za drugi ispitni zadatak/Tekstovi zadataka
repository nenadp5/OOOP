Zadatak 1. (23.1.2015.) Na programskom jeziku C++ kreirati klasu Radnik koja pamti ime i prezime radnika, jmbg i
platu. Takođe, svaki radnik mora da ima i svog šefa. Od javnih metoda sadrži konstruktor koji postavlja sve atribute,
funkciju koja štampa informacije o radniku, funkciju koja postavlja platu, funkciju koja vraća vrednost plate radnika,
kao i funkciju koja postavlja šefa tom radniku.
Zatim javno izvesti klasu Šef iz klase Radnik. Šef može i ne mora da ima svog šefa. Klasa Šef treba da sadrži javnu
metodu koja postavlja platu navedenom radniku (proslediti postojeći objekat klase Radnik).
Klasa Firma sadrži niz radnih mesta (može biti prazno ili da ukazuje na radnika). Od javnih članova ima:
 funkciju koja nalazi radnika (koji je pod nadzorom tog šefa) sa najvećom platom,
 funkciju koja vraća sumu plata svih radnika
 funkciju koja nalazi direktora
U funkciji main kreirati hierarhiju kao po šablonu i odštampati direktora, radnika sa najvećom platom i sumu svih plata u firmi.
Šablon: 
1. Direktor
  1.1. Šef prodaje
    1.1.1 Radnik 1
    1.1.2. Radnik 2
    1.1.3. Radnik 3
  1.2 Šef proizvodnje
    1.2.1 Radnik 4
    1.2.2. Radnik 5

Zadatak 2. (15.1.2016.) Na programskom jeziku C++ implementirati aplikaciju za bodovanje i rangiranje studenta na
konkursu za stipendiju.
Kreirati apstraktnu klasu Student koja sadrži sledeće članove:
 privatne atribute ime, prezime i broj indeksa;
 javni konstruktor koji postavlja vrednosti navedenih atributa;
 zaštićenu čisto virtualnu funkciju koja računa broj bodova za studenta;
 javnu funkciju za prikaz podataka o studentu na standardnom izlazu (prikazuju se ime, prezime,
broj indeksa i broj bodova);
 javnu operatorsku funkciju < za poredjenje tekućeg studenta i drugog prosleđenog studenta po
broju bodova.
Iz klase Student javno izvesti klasu Brucos koja sadrži privatni atribut za predstavljanje prosečne ocene iz srednje
škole i javni konstruktor koji postavlja sve atribute klase. Broj bodova se računa po formuli 8 * ocenaIzSrednje.
Iz klase Student javno izvesti klasu StudentViseGodine (za predstavljanje podataka o studentima 2, 3 ili 4 godine
osnovnih studija) koja sadrži privatne atribute za predstavljanje prosečne ocene, godine studija i broja zaostalih ispita
i javni konstruktor koji postavlja sve atribute klase. Broj bodova se računa po formuli
4 * prosecnaOcena + 2 * godinaStudija - 2 * zaostaliIspiti.
Zatim kreirati klasu Konkurs koja sadrži:
 privatni atribut niz pokazivača na studente (fiksnog kapaciteta od npr. 100 elemenata);
 privatni atribut trenutni broj studenata u nizu;
 javni podrazumevani konstruktor;
 destruktor;
 javnu funkciju za dodavanje novog studenta u niz;
 javnu funkciju za sortiranje studenata po broju bodova;
 javnu funkciju za za prikaz podataka o svim studentima na standardnom izlazu.
U glavnom programu napraviti konkurs sa 2 brucoša i 4 studenta viših godina. Sortirati i odštampati rezultate
konkursa. 
