1. Na programskom jeziku C++ kreirati apstraktnu klasu GeometrijskaFigura koja sadrži 
privatni atribut naziv figure u dinamičkoj zoni memorije. U javnom delu klasa sadrži: 
• konstruktor koji postavlja naziv; 
• destruktor; 
• čistu virtualnu funkciju koja računa površinu figure; 
• čistu virtualnu funkciju koja računa obim figure; 
• virtualnu funkciju za prikaz podataka o figuri na standardnom izlazu, 
• operatorsku funkciju > za poređenje tekuće i prosleđene figure po površini.  
Iz klase GeometrijskaFigura javno izvesti klasu Krug koja sadrži privatni atribut 
poluprečnik. U javnom delu klasa sadrži: 
• konstruktor koji postavlja poluprečnik; 
• predefinisanu funkciju za prikaz podataka o krugu na standardnom izlazu.  
Iz klase GeometrijskaFigura javno izvesti klasu Kvadrat koja sadrži privatni atribut 
stranicu kvadrata. U javnom delu klasa sadrži: 
• konstruktor koji postavlja stranicu; 
• predefinisanu funkciju za prikaz podataka o kvadratu na standardnom izlazu.  
U funkciji main omogućiti korisniku da u niz figura unese krugove na parnim pozicijama i 
kvadrate na neparnim pa prikazati podatke o svim figurama iz niza.  

2. Na programskom jeziku C++ kreirati apstraktnu klasu KompleksniBroj koja sadrži sledeće 
članove: 
• zaštićenu čisto virtualnu funkciju koja vraća moduo kompleksnog broja; 
• javnu čisto virtualnu funkciju za prikaz svih atributa izvedenih klasa na standardnom 
izlazu; 
• javnu operatorsku funkciju > za poredjenje tekućeg kompleksnog broja i drugog 
prosleđenog kompleksnog broja po modulu. 
Iz klase KompleksniBroj javno izvesti klasu DekartovKompleksniBroj koja sadrži: 
• privatne atribute za predstavljanje realnog i imaginarnog dela broja; 
• javni konstruktor koji postavlja vrednosti svih atributa.   
Iz klase KompleksniBroj javno izvesti klasu PolarniKompleksniBroj koja sadrži: 
• privatne atribute za predstavljanje modula i ugla kompleksnog broja; 
• javni konstruktor koji postavlja vrednosti svih atributa.  
Zatim kreirati klasu Kolekcija koja sadrži: 
• privatni atribut niz pokazivača na kompleksne brojeve (fiksnog kapaciteta od npr. 100 
elemenata); 
• privatni atribut trenutni broj elemenata u nizu; 
• javni podrazumevani konstruktor; 
• javnu funkciju za dodavanje novog kompleksnog broja u niz; 
• javnu funkciju za sortiranje kompleksnih brojeva po broju modulu; 
• javnu funkciju za prikaz podataka o svim kompleksnim brojevima na standardnom izlazu.  
U glavnom programu napraviti kolekciju sa 3 Dekartova i 3 polarna kompleksna broja. 
Prikazati takvu kolekciju, sortirati je i ponovo prikazati.  
