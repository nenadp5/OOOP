1. Na programskom jeziku C++ kreirati klasu Krug koja od privatnih atributa sadrži poluprečnik.
U javnom delu klasa sadrži:
• podrazumevani konstruktor,
• konstruktor koji postavlja poluprečnik,
• destruktor,
• funkciju za izračunavanje površine,
• funkciju za izračunavanje obima,
• funkciju koja na standardnom izlazu prikazuje poluprečnik, obim i površinu.
Zatim kreirati klasu ObojeniKrug koja je izvedena iz klase Krug i od privatnih atributa ima R,
G i B vrednosti. U javnom delu klasa sadrži:
• podrazumevani konstruktor,
• konstruktor koji postavlja poluprečnik kruga i sve tri komponente boje,
• destruktor,
• inline funkciju koja prikazuje sve informacije na standardni izlaz.
Zatim kreirati klasu PlaviKrug koja je izvedena iz klase ObojeniKrug. U javnom delu klasa
sadrži:
• podrazumevani konstruktor,
• konstruktor koji postavlja poluprečnik kruga i plavu komponentu boje,
• destruktor.
U glavnom programu napraviti objekte klase Krug, ObojeniKrug i PlaviKrug u statičkoj zoni
memorije korišćenjem prvo podrazumevanog konstruktora, a kasnije i korišćenjem
konstruktora sa parametrima. Nakon toga, kreirati i objekte u dinamičkoj zoni memorije. Na
standardnom izlazu prikazati sve podatke o krugovima.

2. Na programskom jeziku C++ kreirati klasu Vozilo koja od privatnih atributa sadrži brzinu i
stanje rezervoara. U zaštićenom delu klasa sadrži:
• funkciju za povećanje dotoka goriva,
• funkciju za aktiviranje sistema kočenja.
U javnom delu klasa sadrži:
• podrazumevani konstruktor,
• funkciju za ubrzavanje,
• funkciju za usporavanje.
Zatim kreirati klasu Avion koja je izvedena iz klase Vozilo i od privatnih atributa sadrži visinu i
maksimalnu visinu. U javnom delu klasa sadrži:
• konstruktor koji postavlja vrednost maksimalne visine,
• funkciju koja povećava visinu,
• funkciju koja smanjuje visinu.
Zatim kreirati klasu Kamion koja je izvedena iz klase Vozilo koja od privatnih atributa sadrži
masu tereta i nosivost. U javnom delu klasa sadrži:
• konstruktor koji postavlja vrednost nosivosti,
• funkciju koja dodaje teret,
• funkciju koja uklanja teret.
U glavnom programu napraviti objekte tipa Avion i Kamion i pozvati sve metode
