1. Na programskom jeziku C++ kreirati klasu Krug koja sadrži zaštićeni atribut poluprečnik. U
javnom delu klasa sadrži:
• konstruktor koji postavlja poluprečnik;
• konstruktor za kopiranje;
• funkciju koja računa površinu kruga;
• virtualnu funkciju za prikaz podataka o krugu na standardnom izlazu.
Iz klase Krug javno izvesti klasu Valjak koja sadrži privatni atribut visinu. U javnom delu
klasa sadrži:
• konstruktor koji postavlja poluprečnik i visinu;
• konstruktor za kopiranje;
• funkciju koja računa površinu valjka;
• funkciju koja računa zapreminu valjka;
• funkciju za prikaz podataka o valjku na standardnom izlazu.
U funkciji main kreirati krug i valjak i prikazati podatke o njima.

2. Na programskom jeziku C++ kreirati klasu Student koja sadrži zaštićene atribute ime,
prezime, broj indeksa, niz ocena (u dinamičkoj zoni memorije), maksimalni broj ispita
(kapacitet niza) i broj položenih ispita (trenutni broj ocena u nizu). U javnom delu klasa
sadrži:
• podrazumevani konstruktor;
• konstruktor koji postavlja atribute;
• virtualni destruktor;
• funkciju koja dodaje ocenu sa položenog ispita u niz;
• funkciju koja vraća prosečnu ocenu studenta;
• virtualnu funkciju za prikaz podataka o studentu na standardnom izlazu.
Iz klase Student javno izvesti klasu StudentOsnovnih(Studija) koja sadrži privatni atribut
godinu studija. U javnom delu klasa sadrži:
• podrazumevani konstruktor;
• konstruktor koji postavlja atribute;
• destruktor;
• funkciju koja vraća broj položenih ispita po godini;
• funkciju za upis naredne godine;
• predefinisanu funkciju za prikaz podataka na standardnom izlazu.
Iz klase Student javno izvesti klasu StudentDoktorskih(Studija) koja sadrži privatni atribut
oblast istraživanja (u dinamičkoj zoni memorije). U javnom delu klasa sadrži:
• podrazumevani konstruktor;
• konstruktor koji postavlja atribute;
• destruktor;
• funkciju koja postavlja oblast istraživanja;
• predefinisanu funkciju za prikaz podataka na standardnom izlazu.
U funkciji main kreirati niz od 3 pokazivača na objekte tipa student, dodati po jedan objekat
od svakog tipa i prikazati podatke o njima. 
